মাহফুযের উপর বোতল ছোঁড়ার পরপর মাহফুয যেসব কথাবার্তা বলেছে, সেই অডিও ক্লিপ শুনলাম। সরি টু সে, এত বেশি ইম্পালসিভ লোক মন্ত্রী হওয়ার যোগ্যতা রাখে না। সে ফট করে বলে দিলো, আমি জানি এরা সব শিবির। ভিসিকে বললো, আপনার ক্যাম্পাসের শিবির ক্যাডারদের বের করেন, ওরাই করছে এটা। 

এরকম পূর্বানুমান মাহফুয পূর্বেও করেছিলো। বইমেলায় ঝামেলা হওয়ার পর পূর্বানুমানের ভিত্তিতে সে তৌহিদি জনতাকে দোষ দিয়েছিলো। পরে ঘটনা সামনে আসলে সে ইনিয়ে বিনিয়েও শেষ অবধি দোষ তৌহিদি জনতাকেই দিসিলো, মাফ চাইসে না চাওয়ার মত। 

আবারও একই কাজ করলো। শিবিরকে দোষ দিয়ে দিলো। অথচ, দেখা গেল ঐ ছেলে শিবিরের কেউই না। শিবিরকে দোষ কেন দিলো? কারণ, শিবির তাকে অনলাইনে গালিগালাজ করছে। অথচ, তার বাগছাসের ছোটভাইরা কয়েকদিন ধরে জামাত-শিবিরের বিরুদ্ধে পুরনো আওয়ামী ন্যারেটিভে কথাবার্তা হুমকি-ধমকি দিয়ে যাচ্ছে। সে নিজেও বলেছে ৫০ বছরে হওয়া যুলুম থেকে বেশি জিল্লতি দেয়া হবে ওদেরকে। এসব কথা বলার পরও মাহফুয এবং তার কোরামের কোনো দায় নাই। 

আবার পরপর দুইটা ঘটনায় পূর্বানুমানের ভিত্তিতে দোষ দিয়ে দেয়ার পরও মাহফুযের কোনোই দায় নাই। 

শিবির নেতৃবৃন্দ মাহফুযের এসব হঠকারিতার পরেও মাহফুযের উপর হওয়া হামলার নিন্দা জানিয়েছেন, হামলার বিচার চেয়েছেন। 

কিন্তু, মাহফুযের ভিডিও দেখে আমার উপলব্ধি হলো এই যে, তার সরকার থেকে নেমে আসা জরুরী। এইভাবে সরকারে থাকা একজন মন্ত্রী যদি একটা গোষ্ঠীর উপর (ইন জেনারেল ইসলামপন্থী গোষ্ঠী) এতটা ক্ষিপ্ত থাকে, এতটা স্টেরিওটিপিকাল চিন্তা রাখে, তাহলে তার হাতে দেশ নিরাপদ না। 

মাহফুযের এতই সমস্যা থাকলে রাজনীতি করতে মাঠে নেমে আসুক। সে সরকার থেকে নেমে মাঠের রাজনীতিতে সারাদিন বাচালের মত বকুক, নো ওয়ান উইল গিভ আ শিট। কিন্তু, গণঅভ্যুত্থানের ফলে জন্ম নেয়া ক্যাবিনেটে (যেই গণঅভ্যুত্থানে শিবিরের ভূমিকা তাৎপর্যপূর্ণ) বসে এই ধরণের ঘায়েল করার মনোভাব পুষে রাখলে, কথা বললে, পূর্বানুমানের ভিত্তিতে দোষ দিয়ে দিলে – সেটা কোনোভাবেই গ্রহণযোগ্য না। এটা গণঅভ্যুত্থানের শহীদদের সাথে, যোদ্ধাদের সাথে বেঈমানি। 

মাহফুয, আপনি পদত্যাগ করে রাজনীতিতে এসে যারে জিল্লতি দিতে চান, দেন। গণঅভ্যুত্থানের ক্যাবিনেটে বসে নয়। আপনার নিজস্ব রাজনীতি করার জন্য আপনারে আমরা ক্যাবিনেটে বসাই নাই। আপনারে আমরা অভ্যুত্থানের আশা-আকাঙ্ক্ষা বাস্তবায়নের জন্য বসাইছি। সেখানে বসে নিজস্ব রাজনীতি চালাইতেছেন, মানিনা, নাইমা পড়েন। সময় থাকতে নাইমা পড়েন, নাহলে জনগণ টেনে নামাবে।

-আসিফ মাহমুদ
