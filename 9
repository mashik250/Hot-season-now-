পাবনায় জামায়াত অফিসে আগুন দিয়ে কুরআন পুড়িয়েছে বিএনপির সন্ত্রাসীরা

সম্প্রতি আটঘরিয়ার দেবোত্তর ডিগ্রি অনার্স কলেজের ম্যানেজিং কমিটির অভিভাবক সদস্য নির্বাচনের জন্য কলেজ থেকে তফসিল ঘোষণা করা হয়। অভিভাবক সদস্য মনোনয়নপত্র তোলার শেষদিন ছিল বৃহস্পতিবার। এদিন দুপুর আড়াইটার দিকে আটঘরিয়া উপজেলা বিএনপি সমর্থিত তিনজন অভিভাবক মনোনয়নপত্র তোলেন। পরে জামায়াতে ইসলামীর বেশকিছু নেতাকর্মী সেখানে গিয়ে তাদের মনোনীত একজনের মনোনয়নপত্র চান। এ সময় বিএনপির পক্ষ থেকে বাধা দেওয়া হয়। এ নিয়ে বিএনপি ও জামায়াতের ইসলামীর নেতাকর্মীদের মধ্যে কথাকাটাকাটি ও ধস্তাধস্তি হয়। বিএনপির নেতাকর্মীরা জামায়াতের লোকজনদের মারধর করে। জামায়াতের অফিসে আগুন দিয়ে আসবাবপত্রসহ সেখানে থাকা পবিত্র কুরআনও পুড়িয়ে দেয় বিএনপির সন্ত্রাসীরা। 

এসব ঘটনায় উভয়দলের নেতাকর্মীদের মধ্যে বিকেল থেকে রাত সাড়ে ৮টা পর্যন্ত কয়েক দফা ধাওয়া-পাল্টাধাওয়া এবং সংঘর্ষের ঘটনার ঘটে। এতে উভয়পক্ষের কমপক্ষে ৩০ জন আহত হন। খবর পেয়ে পুলিশ এসে পরিস্থিতি নিয়ন্ত্রণে আনে।
